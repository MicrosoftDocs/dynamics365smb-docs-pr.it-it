---
title: "Conformità dell'applicazione | Microsoft Docs"
description: "Questo argomento contiene informazioni sulla conformità dell'applicazione in relazione a Business Central."
author: sorenfriisalexandersen
documentationcenter: 
ms.service: dynamics365-business-central
ms.topic: article
ms.devlang: na
ms.tgt_pltfrm: na
ms.workload: na
ms.search.keywords: 
ms.date: 10/01/2018
ms.author: soalex
ms.translationtype: HT
ms.sourcegitcommit: 8a73de1aa2f4a0f633c401ea341bb7bde6579723
ms.openlocfilehash: cda5dc10951981a5d2e496c6cd27bb84b875ede0
ms.contentlocale: it-it
ms.lasthandoff: 12/14/2018

---
# <a name="application-compliance"></a>Conformità dell'applicazione
Questo argomento contiene informazioni sulla conformità dell'applicazione in relazione a [!INCLUDE[d365fin](../includes/d365fin_md.md)], come i principi IFRS, la funzionalità locale, GDPR e altro ancora. La fiducia in una soluzione di gestione aziendale è la chiave per un'azienda efficiente. Grazie a Business Central, le società hanno la possibilità di semplificare i processi aziendali conformandosi nel contempo in modo coerente e conveniente ai crescenti requisiti normativi e di reporting.

## <a name="data-privacy"></a>Privacy dati  
Business Central supporta le iniziative per la privacy dei dati come il Regolamento generale sulla protezione dei dati (GDPR) entrato in vigore il 25 maggio 2018. Ulteriori informazioni su come [Business Central supporta GDPR](../admin-responding-to-requests-about-personal-data.md).  

Se si è uno sviluppatore delle estensioni di Business Central, è necessario conoscere la classificazione dei dati. A questo proposito, consultare [questa pagina](/dynamics365/business-central/dev-itpro/developer/devenv-classifying-data).
Per ulteriori informazioni su GDPR in Dynamics 365, vedere [questo elenco di whitepaper](/dynamics365/get-started/gdpr/).

## <a name="accounting-processes-and-controls-to-aid-compliance"></a>Processi e controlli contabili per agevolare la conformità  
Le società affrontano ogni anno sfide contabili sempre più complesse. A seconda del settore, dei mercati, della posizione geografica e delle esigenze di finanziamento, un'organizzazione può essere soggetta a principi GAAP locali e a uno o più dei seguenti testi:
- La Sarbanes-Oxley Act (SOX), una legge degli Stati Uniti emanata nel 2002 per proteggere gli investitori migliorando l'accuratezza e l'affidabilità delle informazioni aziendali.
- La sezione IFRS dei principi contabili internazionali dell'Unione Europea (IAS/IFRS), introdotta nel 2005 allo scopo di applicare standard contabili internazionali per riconoscimento, controllo, consolidamento e reporting.
- Il nuovo accordo di Basilea (Basilea II), stipulato nel 2006 per ridurre i rischi inerenti alle istituzioni finanziarie e promuovere una maggiore stabilità nel sistema finanziario globale.

## <a name="good-practices-with-technology"></a>Soluzioni tecnologiche
La conformità non dipende solo da informazioni accurate e processi contabili appropriati, ma anche dalle persone che definiscono e gestiscono tali processi. Una soluzione di gestione aziendale efficace può facilitare la conformità consentendo la gestione di informazioni valide e accessibili mediante processi trasparenti definiti in conformità con gli standard del settore e normativi.

## <a name="realize-the-benefits-of-an-integrated-business-management-solution"></a>Concretizzare i benefici di una soluzione di gestione aziendale integrata  
Business Central fornisce informazioni finanziarie e operative integrate e in tempo reale dell'organizzazione in modo da poter:
- Tenere traccia dei dati finanziari mediante situazioni contabili personalizzate per flusso di cassa, ricavi, conti economici, cespiti, struttura del capitale, indicatori delle prestazioni chiave, ecc.
- Salvaguardare l'accuratezza dei dati con una protezione basata sui ruoli e controlli dell'applicazione configurabili che impediscono l'immissione di dati non validi o duplicati.
- Generare rapidamente e facilmente report finanziari conformemente agli standard normativi applicabili.
- Gestire audit trail completi con funzionalità di drill-down e drill-around e log modifiche.

## <a name="gain-control-of-critical-information-processes-and-reports"></a>Controllare processi, report e informazioni critiche

### <a name="manage-compliance-to-the-standards-that-matter"></a>Gestire la conformità agli standard pertinenti
Per soddisfare le aspettative di gestione finanziaria e gli standard pertinenti a una specifica attività commerciale, è necessario fornire informazioni integrate, processi allineati e strumenti di facile utilizzo.

### <a name="tailor-account-schedules-to-your-needs"></a>Adattare le situazioni contabili alle proprie esigenze
- Definire la struttura del piano dei conti della propria società in base a requisiti aziendali e standard normativi applicabili.
- Creare conti e gestire processi complessi relativi a una gamma di attività aziendali, tra cui valutazione del magazzino, valute estere, reporting di settore e deviazioni rispetto ai GAAP locali.
- Controllare il livello dei dettagli per ogni transazione registrata e selezionare la registrazione dettagliata per specifici tipi di transazioni, ad esempio cespiti e contabilità fornitori.
- Adattare la visualizzazione e i calcoli delle situazioni per i rendiconti finanziari o esportare le informazioni in Microsoft® Office Excel® per un'ulteriore analisi.

### <a name="improve-information-validity"></a>Migliorare la validità delle informazioni
- Configurare i campi di dati per accettare soltanto informazioni nel formato appropriato, come il numero corretto di decimali o modelli alfanumerici.
- Garantire la completezza delle informazioni con controlli dell'applicazione, ad esempio richiedere l'immissione di un numero di fattura fornitore prima di registrare un ordine di acquisto.
- Ridurre il rischio di informazioni inesatte o di alterazione delle stesse e agevolare la protezione delle informazioni sensibili con l'accesso in base al ruolo.
- Proibire l'accesso, fornire accesso di sola lettura o consentire agli utenti con accesso completo di aggiungere, modificare o eliminare informazioni.
- Identificare e risolvere facilmente le discordanze con una funzione di riconciliazione che recupera informazioni su conti correnti bancari e transazioni e le compara alle registrazioni nella contabilità generale.
- Pianificare backup manuali o automatici per proteggere le informazioni da problemi informatici.

### <a name="comply-quickly-with-discovery-requests-and-reporting-demands"></a>Conformarsi rapidamente alle richieste di individuazione e di report
- Risparmiare tempo quando si creano report standard che utilizzano criteri e parametri aziendali comuni per soddisfare esigenze di report tipiche, da riepiloghi di ordini alla contabilità clienti con aging.
- Eseguire verifiche complesse con funzionalità di analisi di base o avanzate.
- Creare report personalizzati e visualizzarli nel prodotto utilizzando l'integrazione in Microsoft PowerBI.
- Accelerare la trasmissione di dati finanziari a clienti, azionisti, enti normativi e al pubblico con documenti XBRL basati su XML che supportano lo scambio di informazioni finanziarie tra differenti programmi software e tecnologie tra cui Internet.

### <a name="help-ensure-clear-audit-trails"></a>Garantire audit trail chiari
- Tracciare in avanti e all'indietro nel sistema documenti e informazioni, dall'origine ai rendiconti finanziari finali e viceversa.
- Identificare come, quando e da chi le informazioni sono state immesse o modificate e in quale conto sono stati registrati i movimenti finanziari.
- Cercare modifiche al database, tra cui dati precedenti e rivisti, nel log modifiche della soluzione.
- Aumentare la trasparenza e l'usabilità degli audit trail e accelerare l'accesso alle informazioni per revisori di terze parti con funzioni di drill-down, ricerca, filtro, registrazione e navigazione.

## <a name="compliance-and-local-functionality"></a>Conformità e funzionalità locale
Microsoft sta creando versioni localizzate di Business Central per alcuni paesi. Queste localizzazioni riguardano innanzi tutto le funzioni relative alle normative nell'area fiscale e finanziaria ma possono anche interessare altre parti dell'applicazione. Per informazioni sulla versione localizzata di Business Central per un determinato paese, scegliere **Funzionalità locale** nel menu e selezionare un paese.

> [!NOTE]  
>  **Sarbanes-Oxley: convalida di dati e processi**  
> La Sarbanes-Oxley Act stabilisce standard per i consigli di amministrazione di tutte le società pubbliche degli Stati Uniti e per tutte le aziende di gestione e contabili pubbliche, tra cui la valutazione e la divulgazione dell'adeguatezza dei controlli interni di una società sui rendiconti finanziari. La documentazione e la verifica di controlli manuali e automatizzati critici rappresenta un impegno enorme in termini di tempo e risorse per le società. Business Central è particolarmente adatto per le filiali delle grandi organizzazioni e può consentire alle PMI di conformarsi alla Sarbanes-Oxley Act.

> [!NOTE]  
> **IAS/IFRS: standard di riconoscimento e controllo**  
> A seconda dei principi GAAP locali attualmente in uso, una delle principali modifiche negli standard di riconoscimento e controllo per IAS/IFRS è l'utilizzo esteso dei principi del valore di mercato anziché del costo storico. Business Central può consentire alle società di calcolare i concetti di valore di mercato e di valore attuale netto (VAN), che sono incentrati sui flussi di cassa correnti e previsti anziché sul prezzo di acquisto storico. Può inoltre fornire reporting di settore per business unit e ubicazione geografica.

> [!NOTE]  
> **Basilea II: implicazioni per reporting e analisi**  
> L'accordo Basilea II, stipulato dalla Banca dei Regolamenti Internazionali (BRI), garantisce protezione e sicurezza in tre aree chiave del sistema finanziario: requisiti patrimoniali minimi, controllo delle autorità di vigilanza e disciplina di mercato. Sebbene l'accordo venga applicato alle istituzioni finanziarie e non alle PMI, può comunque avere alcune implicazioni per tali organizzazioni a livello di reporting e analisi.

## <a name="see-also"></a>Vedi anche  
[Conformità](compliance-overview.md)  
[Conformità dell'assistenza](compliance-service-compliance.md)  
[Certificazioni](compliance-certifications.md)  

 ## [!INCLUDE[d365fin](../includes/free_trial_md.md)]  
 

