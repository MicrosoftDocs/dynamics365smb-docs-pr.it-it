---
title: 'Procedura dettagliata: Calcolo del valore WIP per una commessa | Documenti Microsoft'
description: Le commesse consentono di pianificare l'impiego delle risorse dell'azienda e di tenere traccia dei vari costi connessi all'impiego delle risorse in un progetto specifico. Le commesse implicano il consumo di ore di lavoro del personale, di ore macchina, degli articoli a magazzino e altri consumi che vanno monitorati man mano che la commessa progredisce.
author: SorenGP
ms.service: dynamics365-business-central
ms.topic: conceptual
ms.devlang: na
ms.tgt_pltfrm: na
ms.workload: na
ms.search.keywords: ''
ms.date: 04/01/2021
ms.author: edupont
ms.openlocfilehash: 4fc4bf753788156143e482a89699e53a10fb52b4
ms.sourcegitcommit: 766e2840fd16efb901d211d7fa64d96766ac99d9
ms.translationtype: HT
ms.contentlocale: it-IT
ms.lasthandoff: 03/31/2021
ms.locfileid: "5772206"
---
# <a name="walkthrough-calculating-work-in-process-for-a-job"></a>Procedura dettagliata: Calcolo del valore WIP per una commessa

[!INCLUDE[complete_sample_data](includes/complete_sample_data.md)]  

Le commesse consentono di pianificare l'impiego delle risorse dell'azienda e di tenere traccia dei vari costi connessi all'impiego delle risorse in un progetto specifico. Le commesse implicano il consumo di ore di lavoro del personale, di ore macchina, degli articoli a magazzino e altri consumi che vanno monitorati man mano che la commessa progredisce. Se una commessa si protrae per lungo tempo, può essere opportuno trasferire questi costi a un conto WIP (Work in Process, ovvero semilavorati) nel conto patrimoniale fino al completamento della commessa. Sarà possibile riconoscere conti e vendite nel conto economico quando opportuno.  

## <a name="about-this-walkthrough"></a>Informazioni sulla procedura dettagliata  
 In questa procedura dettagliata sono illustrati i task seguenti:  

-   Calcolo del WIP  
-   Selezione di un metodo di calcolo del WIP  
-   Esclusione dal WIP di parte di una commessa.  
-   Registrazione del WIP nella contabilità generale.  
-   Storno di una registrazione WIP  

 In ogni fase della procedura viene calcolato il valore del WIP e le transazioni della commessa sono trasferite alla contabilità generale. Le fasi di calcolo e registrazione sono state separate per consentire all'utente di rivedere i dati e apportarvi modifiche prima di procedere alla registrazione nella contabilità generale. Pertanto, dopo aver eseguito i processi batch di calcolo e prima di effettuare i processi batch di registrazione, è necessario controllare che tutti i dati siano corretti.  

## <a name="roles"></a>Ruoli  
 Questa procedura dettagliata è svolta da un membro del team (Cinzia Di Marco).  

## <a name="prerequisites"></a>Prerequisiti  
 Prima di svolgere le attività di questa procedura dettagliata, è necessario installare [!INCLUDE[prod_short](includes/prod_short.md)].  

## <a name="story"></a>Scenario  
 Questa procedura dettagliata è incentrata su CRONUS International Ltd., una società che si occupa di progettazione, consulenza e installazione di nuove infrastrutture, ad esempio aule conferenze e uffici, complete di mobilia e accessori. La maggior parte di lavoro in CRONUS è svolto sulla base di un progetto e Cinzia, un membro del team di progetto, utilizza le commesse per avere una panoramica delle commesse in corso avviate da CRONUS e di quelle completate. Alcune commesse risultano estremamente lunghe e possono durare mesi. Cinzia può utilizzare un conto WIP per registrare i semilavorati e per tenere traccia dei costi in varie parti della commessa.  

## <a name="calculating-wip"></a>Calcolo del WIP  
 CRONUS ha preso in carico un lungo progetto che si sta estendendo su più periodi contabili. Cinzia, un membro del team di progetto, calcola il WIP per garantire l'accuratezza del rendiconto finanziario della società.  

 Durante la procedura, Cinzia selezionerà uno specifico gruppo di task da includere nel calcolo del WIP. Nella pagina **Righe task commessa** può specificare queste righe nella colonna **WIP-Totale**.  

 Nella seguente tabella vengono illustrate tre opzioni.  

|Campo|Description|  
|-------------------------------------|---------------------------------------|  
|**<blank>**|Lasciare vuota se il task commessa fa parte di un gruppo di task.|  
|**Totale**|Definisce l'intervallo o il gruppo di task incluso nel calcolo di WIP e corrispettivo. Qualsiasi task commessa all'interno del gruppo con **Tipo task commessa** impostato su **Registrazione** verrà incluso nel totale WIP, a meno che il relativo campo **WIP-Totale** sia impostato su **Escluso**.|  
|**Escluso**|Si applica solo a un task con **Tipo task commessa** impostato su **Registrazione**. Il task non viene incluso in caso di calcolo di WIP e corrispettivo.|  

 Nella seguente procedura dettagliata, Cinzia applica il metodo Valore costo, lo standard della società, per calcolare il WIP. Specifica quale parte della commessa sarà inclusa nel calcolo WIP assegnando dei valori WIP-Totale a varie righe task commessa.  

### <a name="to-calculate-wip"></a>Per calcolare il WIP  

1.  Scegliere l'icona a forma di ![lampadina che consente di aprire la funzionalità delle informazioni](media/ui-search/search_small.png "Informazioni sull'operazione che si desidera eseguire"), immettere **Commesse** e quindi scegliere il collegamento correlato.  
2.  Nell'elenco **Commesse** selezionare la commessa **Chernelli**, quindi scegliere l'azione **Modifica**. Verrà visualizzata la scheda commessa in modalità di modifica.  

     Il WIP può essere calcolato sulla base di valore del costo, valore delle vendite, costo del venduto, percentuale di completamento o contratto completato. Nell'esempio, CRONUS utilizza il metodo Valore costo.  

3.  Selezionare il campo **Metodo WIP** della Scheda dettaglio **Registrazione**, quindi **Valore costo**.  
4.  Scegliere l'azione **Righe task commessa** e impostare i valori elencati di seguito nel campo **WIP-Totale**.  

     Nella seguente tabella vengono illustrati i valori.  

    |Nr. task commessa|Campo WIP-Totale|  
    |------------------|----------------------|  
    |1130|Escluso|  
    |1190|Totale|  
    |1210|Escluso|  
    |1310|Escluso|  

5.  Scegliere l'azione **WIP**, quindi scegliere l'azione **Calcola WIP**.  
6.  Nella pagina **Commessa - Calcola WIP** è possibile selezionare una commessa per la quale calcolare il WIP. Nella Scheda dettaglio **Commessa** selezionare **Chernelli** nel campo **Nr.** .  
7.  Nel campo **Data di registrazione** immettere una data successiva alla data di lavoro.
8.  Nel campo **Nr. documento** , immettere **1**. Viene quindi creato un documento a cui è possibile fare riferimento in seguito per la tracciabilità.  
9. Scegliere **OK** per eseguire il processo batch. Viene visualizzato un messaggio. Fare clic sul pulsante **OK** per continuare. Chiudere la pagina **Righe task commessa**.  

    > [!NOTE]  
    >  Il messaggio indica che sono presenti avvisi associati al calcolo WIP. Gli avvisi verranno esaminati nella procedura successiva.  

10. Nella scheda **Commessa**, espandere la Scheda dettaglio **WIP e corrispettivo** per vedere i valori calcolati. È inoltre possibile visualizzare la **Data di registrazione WIP** e i valori che sono stati registrati nella contabilità generale, se disponibile.  

 Si noti che il valore **Importo costi ricon.** è 215,60 nella colonna **Da registrare**. Ciò riflette i costi totali di due degli articoli nel gruppo di task 1110 a 1130 della commessa. Il terzo articolo è stato impostato su **Escluso** e quindi non è incluso nel calcolo del WIP.  

### <a name="to-review-wip-warnings"></a>Per esaminare gli avvisi WIP  

1.  Scegliere l'icona a forma di ![lampadina che consente di aprire la funzionalità delle informazioni](media/ui-search/search_small.png "Informazioni sull'operazione che si desidera eseguire"), immettere **Pannello di controllo WIP commessa** e quindi scegliere il collegamento correlato.  
2.  Selezionare la commessa **Chernelli**, quindi scegliere l'azione **Mostra avvisi**.  
3.  Nella pagina **Avvisi WIP commessa** analizzare l'avviso associato alla commessa.  

 Dopo il periodo contabile, Cinzia deve ricalcolare il WIP per includervi il lavoro completato finora.  

### <a name="to-recalculate-wip"></a>Per ricalcolare il WIP  

1.  Nella scheda **Commessa**, scegliere l'azione **Movimenti WIP** per visualizzare il calcolo del WIP.  

     La pagina **Movimenti WIP commessa** riporta gli ultimi movimenti WIP calcolati per una commessa, anche se il WIP non è ancora stato registrato nella contabilità generale.  

2.  È possibile utilizzare i passaggi nella procedura relativa a come calcolare il WIP per ricalcolare il WIP. Ogni volta che si ricalcola il WIP, viene creato un movimento nella pagina **Movimenti WIP commessa**.  
3.  Chiudere la pagina.  

> [!NOTE]  
>  Il WIP e il corrispettivo vengono solo calcolati. ma non registrato nella contabilità generale. A tale scopo, è necessario eseguire il processo batch **Registra WIP in C/G** dopo aver calcolato il WIP e il corrispettivo.

## <a name="posting-wip-to-general-ledger"></a>Registrazione del WIP nella contabilità generale  
 Ora che il WIP per la commessa è stato calcolato, è possibile registrarlo nella contabilità generale.  

### <a name="to-post-wip-to-general-ledger"></a>Per registrare il WIP nella contabilità generale  

1.  Nell'elenco **Commesse** selezionare la commessa **Chernelli**.  
2.  Scegliere l'azione **WIP**, quindi scegliere l'azione **Registra WIP in C/G**.  
3.  Nella Scheda dettaglio **Commessa** della pagina **Commessa - Registra WIP in C/G** selezionare **Chernelli** nel campo **Nr.**    
4.  Inserire **1** nel campo **Nr. documento storno** della Scheda dettaglio **Opzioni**.  
5.  Scegliere **OK** per registrare il WIP nella contabilità generale.  
6.  Fare clic sul pulsante **OK** per chiudere la pagina di conferma.  

     Dopo avere completato la registrazione, è possibile visualizzare le informazioni di registrazione nella pagina **Movimenti C/G WIP**.  

7.  Nell'elenco **Commesse** selezionare la commessa **Chernelli**, quindi scegliere l'azione **Movimenti C/G WIP**.  

     Nella pagina **Movimenti C/G WIP commessa** verificare che il WIP sia stato registrato nella contabilità generale.  

8.  Chiudere la pagina.  
9. Aprire la scheda **Commessa** per la commessa **Chernelli**.  
10. Nella Scheda dettaglio **WIP e corrispettivo**, si noti che nella colonna **Registrato** il campo **Importo C/G costi ricon.** ora è compilato, il che indica che il WIP è stato correttamente registrato nella contabilità generale.  
11. Scegliere il pulsante **OK** per chiudere la scheda.  

## <a name="reversing-a-wip-posting"></a>Storno di una registrazione WIP  
 Cinzia si accorge che i task commessa esclusi dal calcolo del WIP avrebbero dovuto essere calcolati nel WIP. Il programma consente di stornare le registrazioni errate senza dover contabilizzare nuove registrazioni WIP.  

### <a name="to-reverse-a-wip-posting"></a>Per stornare una registrazione WIP  

1.  Nell'elenco **Commesse** selezionare la commessa **Chernelli**.  
2.  Scegliere l'azione **WIP**, quindi scegliere l'azione **Registra WIP in C/G**.  
3.  Nella Scheda dettaglio **Commessa** della pagina **Commessa - Registra WIP in C/G** selezionare **Chernelli** nel campo **Nr.**    
4.  Inserire **1** nel campo **Nr. documento storno** della Scheda dettaglio **Opzioni**.  
5.  Nel campo **Data registrazione storno**, inserire la data di registrazione originale. I dati dovrebbero essere gli stessi utilizzati per calcolare il WIP la prima volta.  
6.  Selezionare la casella di controllo **Storna solo**. In questo modo il WIP precedentemente registrato viene stornato senza una nuova registrazione nella contabilità generale.  
7.  Selezionare il pulsante **OK** per eseguire il processo batch e fare clic sul pulsante **OK** per chiudere la pagina di conferma.  
8.  Aprire la scheda **Commessa** per **Chernelli**.  
9. Nella Scheda dettaglio **WIP e corrispettivo** verificare che non vi siano movimenti WIP registrati.  
10. Chiudere questa pagina.  
11. Nell'elenco **Commesse** selezionare la commessa **Chernelli**, scegliere l'azione **WIP**, quindi scegliere l'azione **Movimenti C/G WIP**. I movimenti WIP hanno la casella di controllo **Stornato** selezionata.  
12. Chiudere questa pagina.  
13. Aprire **Righe task commessa** per la commessa, includere nel calcolo del WIP le parti della commessa necessarie, ricalcolare il WIP e registrare il nuovo valore nella contabilità generale.  

    > [!NOTE]  
    >  Si supponga che Cinzia abbia calcolato e registrato il WIP per una commessa con date errate. Seguendo il metodo che è stato discusso in precedenza, il programma consente di stornare le registrazioni errate, correggerne le date e registrarle nuovamente nella contabilità generale.  

## <a name="next-steps"></a>Passaggi successivi  
 In questa procedura dettagliata sono stati svolti i passaggi del calcolo del WIP in [!INCLUDE[prod_short](includes/prod_short.md)]. In commesse più grandi, può essere utile trasferire periodicamente i costi a un conto WIP fino al completamento della commessa. In questa procedura dettagliata è stato illustrato come escludere le righe di task dal calcolo. È stato inoltre illustrato quando è necessario ricalcolare. Infine, è stato descritto come registrare il WIP nella contabilità generale. Inoltre è incluso un esempio di come stornare una registrazione WIP nella contabilità generale.  

## <a name="see-also"></a>Vedi anche  
 [Procedure dettagliate per i processi aziendali](walkthrough-business-process-walkthroughs.md)  
 [Procedura dettagliata: Gestione dei progetti con le commesse](walkthrough-managing-projects-with-jobs.md)   
 [Metodi WIP](projects-understanding-wip.md)   
 [Monitoraggio di progressi e performance](projects-how-monitor-progress-performance.md)  
 [Utilizzo di [!INCLUDE[prod_short](includes/prod_short.md)]](ui-work-product.md)


[!INCLUDE[footer-include](includes/footer-banner.md)]