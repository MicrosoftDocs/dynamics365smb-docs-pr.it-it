---
title: Gestione delle transazioni Intercompany
description: Utilizzando la funzionalità intercompany, è possibile semplificare i processi aziendali e le transazioni tra società all'interno della stessa organizzazione.
author: SorenGP
ms.service: dynamics365-business-central
ms.topic: conceptual
ms.devlang: na
ms.tgt_pltfrm: na
ms.workload: na
ms.search.keywords: IC, group, consolidation, affiliate, subsidiary
ms.date: 08/11/2021
ms.author: edupont
ms.openlocfilehash: 19fa804213d4f0a66a92a9febb157f2b5da23ec2
ms.sourcegitcommit: e891484daad25f41c37b269f7ff0b97df9e6dbb0
ms.translationtype: HT
ms.contentlocale: it-IT
ms.lasthandoff: 08/27/2021
ms.locfileid: "7440565"
---
# <a name="managing-intercompany-transactions"></a>Gestione delle transazioni Intercompany

Le funzionalità relative alle transazioni intercompany sono progettate per gli utenti che devono controllare più di un'entità business legale e hanno impostato più società per separare le funzioni contabili di ognuna di queste entità. Questa descrizione generale si applica a numerosi utenti, in particolare a quelli che operano in paesi o mercati internazionali con usanze e normative aziendali molto varie.

Un'organizzazione potrebbe essere costituita da più società, ma non disporre di un numero corrispondente di team contabili e amministrativi. Tramite le transazioni intercompany è possibile semplificare le transazioni e i processi aziendali tra tutte queste entità.

Una volta iniziato a utilizzare le transazioni intercompany, le relazioni con le filiali e le organizzazioni partner interne risulteranno semplici quanto quelle con i fornitori e i clienti esterni. Le informazioni sulle transazioni intercompany devono essere immesse una sola volta nei documenti appropriati. È possibile utilizzare le funzionalità già conosciute, quali quelle di gestione di crediti e debiti. Le funzionalità di mappatura per il piano dei conti e le dimensioni garantiscono che le informazioni vengano visualizzate nelle posizioni appropriate.  

La funzionalità intercompany offre quattro vantaggi principali:  

- Maggiore produttività grazie alla possibilità di risparmiare tempo e a transazioni più semplici.  
- Riduzione al minimo del potenziale di errore grazie alla necessità di immettere le informazioni una sola volta e agli aggiornamenti automatici a livello di sistema.  
- Audit trail e visibilità completi per quanto riguarda le attività aziendali e lo storico delle transazioni.  
- Transazioni efficaci e convenienti con le consociate e le filiali.  

## <a name="streamlining-the-flow-of-business-activities"></a>Semplificazione del flusso delle attività aziendali  

Le transazioni intercompany consentono di distribuire documenti di vendita e di acquisto e movimenti registrazioni COGE a tutti gli uffici satellite, gli uffici vendite o le filiali. Sarà quindi possibile risparmiare tempo e aumentare la produttività, eliminando la necessità di immissione di dati ridondanti e di invio, ricezione, stampa e archiviazione di documenti di vendita e di acquisto cartacei.  

È possibile disporre di controllo completo su tutti i documenti delle transazioni. È ad esempio possibile rifiutare un documento inviato e, in questo modo, stornare le registrazioni e annullare carichi/spedizioni errati. Oppure, quando si effettua un acquisto da un partner o una filiale, è possibile aggiornare l'ordine di acquisto fino a quando la società venditrice non ha spedito le merci.  

Quando si immette una transazione, non è necessario specificare i conti per un singolo gruppo di registri, ma è sufficiente indicare l'identificativo della società partner. Tramite la funzionalità intercompany vengono create righe di registrazioni COGE che comportano il bilancio dei registri di entrambe le società coinvolte in una transazione. Nella contabilità clienti e fornitori è possibile assegnare un codice partner intercompany a qualsiasi cliente o fornitore. Da quel momento, tutte le fatture e gli ordini generati relativi a transazioni con tali società comporteranno la creazione di documenti corrispondenti nella società partner, consentendo un corretto bilancio dei conti.  

La funzionalità Transazioni intercompany è volta a offrire supporto alle transazioni intercompany con documenti di vendita e di acquisto e righe di registrazioni COGE. In quest'area, le transazioni intercompany consentono la creazione di transazioni intercompany tra più database di [!INCLUDE [prod_short](includes/prod_short.md)], ad esempio in paesi diversi, nonché tra più valute, piani dei conti diversi, dimensioni diverse e numerazioni articoli diverse.  

La funzionalità Transazioni intercompany prevede l'utilizzo di diversi movimenti e documenti nelle transazioni intercompany:  

- Movimenti registrazioni COGE
- Ordini di acquisto e di vendita
- Fatture di acquisto e di vendita
- Note di credito
- Ordini di reso

Quando si impostano le transazioni intercompany, si creano un elenco di partner intercompany, detti partner IC, e un piano dei conti intercompany. Eseguendo questi passaggi, è possibile eseguire transazioni registrazioni COGE intercompany. Le dimensioni, se necessario, possono essere impostate separatamente.  

> [!NOTE]
> Le registrazioni COGE non includono la funzionalità relativa alla valuta, ma prevedono la conversione di tutti gli importi in valuta locale, in base al tasso applicabile.

Dopo avere impostato nel sistema i partner aziendali come clienti e fornitori e avere assegnato loro codici partner intercompany, è possibile scambiare documenti di acquisto e di vendita intercompany, inclusi articoli e addebiti articoli. [!INCLUDE [prod_short](includes/prod_short.md)] supporta le transazioni intercompany tra più database, ad esempio in paesi/aree geografiche diversi, nonché tra più valute, piani dei conti diversi, dimensioni diverse e numerazioni articoli diverse.  

> [!NOTE]
> Non tutti i tipi di dati possono essere scambiati tra aziende in questo modo. Le fatture acquisto non vengono inviate ai business partner tramite processi intercompany. Tuttavia, le fatture di vendita inviate tramite processi interaziendali verranno create come fatture di acquisto nella società ricevente.

Il consolidamento dei dati finanziari può risultare utile con i processi Intercompany. Per ulteriori informazioni, vedere [Consolidare dati finanziari di molteplici società](finance-consolidated-company-reporting.md).

Nella tabella seguente viene descritta una sequenza di task, con collegamenti agli articoli che li descrivono.

|A |Vedere|
|---|---|
|Creare i fornitori e i clienti intercompany come partner intercompany e impostare un piano dei conti intercompany.|[Impostare la contabilità interaziendale](intercompany-how-setup.md)|
|Utilizzare documenti o registrazioni intercompany per registrare le transazioni con i partner Intercompany.|[Utilizzo di documenti e registrazioni intercompany](intercompany-how-work-documents-journals.md)|
|Organizzare ed elaborare le transazioni in entrata e in uscita che si scambiano con i partner IC.|[Gestire la casella in entrata e in uscita intercompany](intercompany-how-manage-intercompany-inbox.md)|
|Utilizzare le transazioni IC per distribuire i costi tra società partner.|[Allocare costi a partner IC](intercompany-allocate-costs.md)|

## <a name="see-also"></a>Vedere anche

[Finanze](finance.md)  
[Impostazione di dati finanziari](finance-setup-finance.md)  
[Utilizzo delle registrazioni COGE](ui-work-general-journals.md)  
[Utilizzo di [!INCLUDE[prod_short](includes/prod_short.md)]](ui-work-product.md)

## [!INCLUDE[prod_short](includes/free_trial_md.md)]  


[!INCLUDE[footer-include](includes/footer-banner.md)]
