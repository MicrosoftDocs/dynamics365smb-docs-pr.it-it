---
title: Informazioni sul calcolo del costo standard | Microsoft Docs
description: In un sistema di costi standard il costo unitario di magazzino viene determinato in base a un costo previsto o costo previsto. Gli studi del costo passato e di quello futuro previsto forniscono la base per i costi standard.
author: SorenGP
ms.service: dynamics365-business-central
ms.topic: article
ms.devlang: na
ms.tgt_pltfrm: na
ms.workload: na
ms.search.keywords: ''
ms.date: 04/01/2020
ms.author: edupont
ms.openlocfilehash: 10a510f48dbe84da175a5b95248f02fa822e659f
ms.sourcegitcommit: a80afd4e5075018716efad76d82a54e158f1392d
ms.translationtype: HT
ms.contentlocale: it-IT
ms.lasthandoff: 09/09/2020
ms.locfileid: "3788523"
---
# <a name="about-calculating-standard-cost"></a>Informazioni sul calcolo del costo standard
Molte aziende di produzione scelgono una base di valutazione del costo standard. Ciò si applica anche alle società che eseguono la produzione leggera, come assemblaggio e kitting. In un sistema di costi standard il costo unitario di magazzino viene determinato in base a un costo previsto o costo previsto. Gli studi del costo passato e di quello futuro previsto forniscono la base per i costi standard. Questi costi sono congelati fino a quando non si decide di cambiarli. Il costo effettivo per la produzione di un prodotto può essere diverso dai costi standard previsti. Per consentire il controllo della gestione, il costo effettivo viene messo a confronto con il costo standard di un articolo specifico e le differenze, o *scostamenti*, vengono identificate e analizzate.  

I costi standard possono essere gestiti per articoli il cui rifornimento viene effettuato tramite acquisto, assemblaggio e produzione. Per ciascun metodo di rifornimento, i costi standard possono essere costituiti dai seguenti elementi.  

|Sistema di rifornimento|Elementi di costo standard|  
|--------------------------|----------------------------|  
|**Acquisto**|Costo diretto del materiale e costi generali di materiale se necessari.|  
|**Assemblaggio**|Costo diretto del materiale, costo di manodopera diretto o fisso e costo generale.|  
|**Ordine Produzione**|Costo diretto del materiale, costo di manodopera, costo di terzisti e costo generale.|  

## <a name="setting-up-standard-costs"></a>Impostazione dei costi standard  
Poiché il costo standard di un articolo lavorato o assemblato è costituito da più elementi di costo, ovvero costi relativi a materiale, capacità e terzisti (diretti e generali), i costi standard devono essere stabiliti per ognuno di questi elementi.  

L'attività contabile di un'azienda di elaborazione articoli che utilizza il calcolo del costo standard è:  

-   Stimare il costo standard di un articolo finito e impostarlo nella scheda articolo.  
-   Registrare e allocare il costo effettivo degli elementi del costo chiave e rendere conto in modo appropriato degli scostamenti.  

Per determinare il costo diretto di un articolo finito, è necessario calcolare il totale dei costi di tutti i componenti. Un articolo assemblato o prodotto può includere sottoassemblaggi, anch'essi costituiti da più componenti.  

I seguenti elementi di costo principali compongono il costo diretto totale di un articolo elaborato completato:  

-   Costi materiali.  
-   Costo capacità.  
-   Costo per conto lavoro solo per gli articoli prodotti.  

### <a name="material-costs"></a>Costi del materiale  
 I costi del materiale sono quelli associati ai subassemblaggi e alle materie prime acquistate. Il costo unitario del materiale può essere costituito da elementi di costo diretti e indiretti.  

-   Il costo diretto del materiale rappresenta un importo fatturato per le materie prime acquistate o il costo di produzione di un subassemblaggio.  
-   Il costo indiretto del materiale, o *costo generale*, può rappresentare elementi, quali, i costi di gestione del magazzino per l'articolo finito, dopo la produzione.  

L'impostazione del costo del materiale per gli articoli acquistati in relazione al costo diretto o indiretto dipende dal metodo di costing selezionato per l'articolo specificato. Le informazioni sui costi vengono impostate per tutti i metodi di costo nella scheda articolo. Per ulteriori informazioni, vedere [Registrare nuovi articoli](inventory-how-register-new-items.md).

Il costo dello scarto (solo produzione) è un fattore aggiuntivo da prendere in considerazione per la determinazione del costo totale del materiale. Quando viene scartata una determinata quantità di materie prime durante l'assemblaggio o la produzione di un articolo, in genere la quantità dei componenti necessari per produrre l'articolo aumenta. Questo, a sua volta, provoca un aumento del costo del materiale dei componenti consumati per la produzione di un articolo principale. Impostare i costi dello scarto per i materiali nel ciclo o nella DB di produzione.  

Il costo del materiale di un articolo prodotto può essere rappresentato in due modi che corrispondono alle basi di calcolo del costo seguenti.  

|Base di calcolo del costo|Calcolo del costo del materiale|  
|----------------------------|-------------------------------|  
|Livello Singolo|L'articolo prodotto è uguale al costo totale di tutti gli articoli acquistati o sottoassemblati nella DB di produzione di tale articolo.|  
|Livello o multilivello di ricalcolo|L'articolo prodotto è la somme dei costi del materiale di tutti i subassemblaggi nella distinta base dell'articolo in questione e del costo di tutti gli articoli acquistati nella distinta base dell'articolo in questione.|  

### <a name="capacity-costs"></a>Costi della capacità  
I costi capacità sono quelli associati alla manodopera interna e ai costi dei macchinari. È necessario impostare questi costi per ogni risorsa (in gestione assemblaggio) e area di produzione o centro di lavoro nel ciclo (in produzione). Come nel caso dei materiali, è possibile identificare sia elementi diretti che indiretti del costo della capacità. Il costo diretto di un'area di lavoro può ad esempio essere costituito dalla tariffa del reparto produzione stabilita per eseguire una funzione specifica. Il costo indiretto di un'area di lavoro può rappresentare alcune spese generali della fabbrica, ad esempio l'illuminazione, il riscaldamento e così via. Analogamente ai costi del materiale, è possibile esprimere i costi generali capacità come percentuale dei costi indiretti o coefficiente fisso dei costi generali.  

L'impostazione dei costi capacità degli articoli assemblati è costituita dai seguenti elementi:  

-   Costo unitario diretto e indiretto della risorsa.  
-   Tipo fisso o diretto dell'utilizzo delle risorse.  

L'impostazione dei costi capacità degli articoli prodotti è costituita dai seguenti elementi:  

-   Costo unitario diretto e indiretto del centro di lavoro o area di produzione.  
-   Impostazione dei tempi e della dimensione del lotto.  

Per calcolare il costo standard della capacità, è necessario stabilire le tariffe orarie standard richieste per eseguire operazioni nelle aree di produzione e nei centri di lavoro. Il tempo totale per completare un'operazione è costituito in genere dal tempo di setup e da quello di lavorazione, nonché dal tempo di attesa e da quello di spostamento.  

Impostare le tariffe per ognuno di questi tipi di tempo per ogni centro di lavoro o per ogni area di produzione in un singolo ciclo.  

> [!NOTE]  
>  Mentre le tariffe per i tempi di lavorazione si applicano a ogni singolo articolo prodotto, quelle per il tempo di setup si applicano a ogni lotto. Il tempo di setup del ciclo per ogni operazione deve pertanto essere diviso in modo proporzionale alla dimensione del lotto. Specificare la dimensione del loro nel campo corrispondente della Scheda dettaglio **Ordinamento** nella scheda articolo.  

Per specificare il tempo di setup nel ciclo per la pianificazione senza includere questa spesa nel calcolo del costo standard, deselezionare il campo **Costi setup incluso** nella pagina **Setup manufacturing**.  

A livello singolo, si tratta del costo della manodopera necessaria per produrre l'articolo finito, specificato nel ciclo dell'articolo di produzione. A più livelli, si tratta del costo della capacità specificato per ogni singolo articolo prodotto incluso nella distinta base dell'articolo principale.  

### <a name="subcontractor-costs"></a>Costi dei terzisti  
I costi dei terzisti sono quelli associati ai servizi forniti da terzisti o fornitori esterni di un'azienda. Analogamente ai costi del materiale e della capacità, i costi dei terzisti possono essere costituiti da importi sia di costi diretti che generali. I costi diretti dei terzisti rappresentano l'addebito effettivo per ogni unità di servizio fornito. I costi generali dei terzisti possono, ad esempio, rappresentare i costi di spedizione e di gestione sostenuti dall'azienda in relazione a un ordine in conto lavoro.  

Poiché il conto lavoro rappresenta essenzialmente una capacità esterna, il costo, diretto e indiretto, dei servizi in conto lavoro viene impostato nella scheda area di produzione che rappresenta l'operazione di affidamento in conto lavoro.  

## <a name="updating-standard-costs"></a>Aggiornamento dei costi standard  
Per aggiornare o calcolare il costo standard degli articoli di assemblaggio, utilizzare la funzione dalla scheda articolo.  

Il processo di aggiornamento o del calcolo dei costi standard in genere è costituito dai task seguenti:  

1.  Aggiornamento dei costi ai livelli di capacità e componente. Per ulteriori informazioni, vedere i processi batch **Suggerisci costo std. articolo** e **Suggerisci costo standard capacità**.  
2.  Consolidamento e roll up dei costi dei componenti e della capacità per calcolare il costo totale di assemblaggio o di produzione degli articoli. Per ulteriori informazioni, vedere la sezione [Per calcolare il costo standard di un articolo di assemblaggio](inventory-how-work-boms.md#to-calculate-the-standard-cost-of-an-assembly-item).  
3.  Implementazione dei costi standard che vengono registrati quando si eseguono i processi batch precedenti. I costi standard non saranno effettivi finché non verranno implementati. Per ulteriori informazioni, vedere il processo batch **Implementa modifiche costo std.**.  
4.  Implementazione delle modifiche per aggiornare il campo **Costo unitario** nella scheda articolo ed eseguire la rivalutazione di magazzino. Per ulteriori informazioni, vedere [Rivalutare il magazzino](inventory-how-revalue-inventory.md).

## <a name="see-also"></a>Vedi anche  
 [Dettagli di progettazione: Metodi di costing](design-details-costing-methods.md)   
 [Utilizzare le distinte base](inventory-how-work-BOMs.md)   
 [Aggiornare i costi standard](finance-how-to-update-standard-costs.md)   
 [Dettagli di progettazione: Costing di magazzino](design-details-inventory-costing.md)
